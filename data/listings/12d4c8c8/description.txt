Zeer luxe en volledig gemeubileerd appartement gelegen op een geweldige en rustige locatie in een van de mooiste buurten van Groningen; de Schildersbuurt. Op loopafstand van de binnenstad, het Noorderplantsoen (park) en het centraal station. Alle locaties van de Rijksuniversiteit, de Hanzehogeschool en het UMCG (ziekenhuis) zijn gemakkelijk te bereiken.

Het appartement is gerealiseerd in een monumentaal pand. Bij de verbouw/renovatie was er speciale focus op de hoogwaardige afwerking, veiligheid, privacy en comfort. We nodigen u graag uit om een kijkje te komen nemen bij dit appartement en ervaar de speciale stijl en klasse van dit project.

Bij de realisatie van dit appartement is bijzondere aandacht besteed aan het hoge wooncomfort en de veiligheid. Het appartement heeft een gezellige woonkamer. Het appartement heeft een loft welke ingericht is als slaapkamer.

De woonvertrekken hebben een praktische en gezellige indeling, met hoge ramen en een hoog plafond. De luxe keuken is volledig ingericht en voorzien van diverse apparatuur waaronder een vaatwasser, koelkast met vriesvak, combi magnetron / oven en een inductie kookplaat.

De royale en luxe badkamer is voorzien van een inloop douche, toilet, wastafel met meubel en tevens staan hier de wasmachine en -droger. Het appartement wordt verwarmd door vloerverwarming en het appartement beschikt tevens over een airco (klimaatbeheersingssysteem).

Het appartement is volledig gemeubileerd met kwalitatief goede meubels, u hoeft als huurder alleen maar u koffer mee te nemen en u kunt heerlijk wonen.

maximale huurperiode 6 maanden
huisdieren niet toegestaan
alleen geschikt voor 1 persoon of een stel
huurprijs is inclusief g/w/e, tv/internet, meubilair en witgoed.
Wilt ook u rustig wonen en toch het bruisende Centrum op loopafstand hebben?

Bij interesse graag een email sturen en daarin aangeven of je alleen zoekt of als stel, wat je in het dagelijks leven doet en of je huisdieren mee wilt nemen.
